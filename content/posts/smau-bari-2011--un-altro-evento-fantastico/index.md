---
title: "SMAU Bari 2011: un altro evento fantastico"
url: "55/smau-bari-2011--un-altro-evento-fantastico"
date: 2011-02-12T16:27:34.0000000Z
lastmod: 2011-02-12T16:27:34.0000000Z
tags: ["Imported"]
draft: false
---
<p>
	Un altro evento è stato fatto, il secondo nel quale partecipo in qualità di speaker con la community di <strong>DotNetSide</strong>. E' stato molto bello rivedere tanti amici e colleghi allo <strong>SMAU 2011 di Bari</strong>, un evento che frequentavo ogni anno circa 10 anni fa nella location di Milano quando scrivevo recensioni hardware sul web, e che mi ha fatto molto piacere veder riproposto nella mia città.</p>
<p>
	Come sempre, questi eventi e fiere, rappresentano delle occasioni per reincontrare persone che si conoscono e per conoscerne di nuove, e poiché è da questi incontri che emergono nuove occasioni sia di business, che di arricchimento professionale e umano, consiglio vivamente tutti coloro che per motivi di tempo o per scetticismo non sono potuti essere presenti, di non mancare alle prossime occorrenze.</p>
<p>
	Mi ha fatto molto piacere vedere persone interessate all'approfondimento delle tecnologie alla base del .NET Framework e a tal proposito di seguito vi pubblico un link dal quale potrete scaricare le slide, insieme alla soluzione di esempio che ho mostrato nel corso della sessione, completa di script per l'installazione del database Nothwind.</p>
<p>
	Ringrazio nuovamente <a href="http://dotnetside.org/blogs/fabio" target="_blank">Fabio</a> e <a href="http://dotnetside.org/blogs/vito/" target="_blank">Vito</a> per la loro accoglienza e cortesia e tutta la community di <a href="http://dotnetside.org/" target="_blank">DotNetSide</a> che, sono sicuro, continuerò a frequentare anche nelle prossime puntate :)</p>
<p>
	Notevoli novità sono in arrivo e chi segue il mio <a href="http://it.linkedin.com/in/raffaelefanizzi" target="_blank">profilo su LinkedIn</a> se ne sarà già reso conto, ma i dettagli ve li riporterò in una prossima occasione. Stay Tuned!</p>
<p>
	<a href="http://www.vifani.com/public/Downloads/SMAUBari2011.zip">SLIDE e DEMO Entity Framework</a></p>
