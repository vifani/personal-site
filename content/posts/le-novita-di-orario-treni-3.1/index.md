---
title: "Le novità di Orario Treni 3.1"
url: "le-novita-di-orario-treni-3.1"
date: 2014-04-17T20:56:33.0000000Z
lastmod: 2014-04-17T20:56:33.0000000Z
tags: ["Imported"]
draft: false
---
<p><a href="http://itunes.apple.com/it/app/orario-treni/id433018440?mt=8&ls=1" title="Orario Treni su Apple Store" target="_blank">Orario Treni per iOS</a> si aggiorna alla versione 3.1, versione alla quale abbiamo lavorato sia per migliorare l'integraziome con iOS 7 e Facebook, che per implementare nuove funzionalità.</p>
<p style="text-align: center;"><img src="/Media/Default/BlogPost/orariotreni311.png" alt="" width="180" height="320" /> <img src="/Media/Default/BlogPost/orariotreni313.png" alt="" width="180" height="320" /> <img src="/Media/Default/BlogPost/orariotreni312.png" alt="" width="180" height="320" /></p>
<p>Tra le nuove funzionalità segnalo in particolare la possibilità di inserire una soluzione viaggio nel proprio <strong>Calendario</strong> e la visualizzazione per i treni in ritardo dell'<strong>orario reale</strong> del treno che si alterna all'orario programmato con una nuova animazione. Una serie di piccoli miglioramenti sono stati implementati al fine di migliorare la user experience: nella ricerca delle stazioni l'app propone automaticamente le ultime stazioni ricercate e quelle più vicine, mentre i preferiti ora sono ordinabili sia alfabeticamente sia a piacere. Abbiamo inoltre consentito la selezione della schermata iniziale dell'app ed abbiamo anche migliorato il supporto alla lingua inglese.</p>
<p>Sul fronte dell'integrazione con iOS abbiamo lavorato per migliorare il look and feel dell'applicazione che adesso risulta essere maggiormente aderente agli standard di flat design imposti dalla nuova versione del sistema operativo mobile Apple. Anche l'integrazione con Facebook è stata oggetto di modifica: è ora possibile eseguire una Facebook login che apre le porte ad una maggiore integrazione delle funzionalità dell'app in termini di condivisione dei contenuti. Inoltre stiamo lavorando per ampliare il più possibile questo legame al fine di rendere Orario Treni più social possibile e, pertanto, aspettatevi novità in questa direzione nel futuro.</p>