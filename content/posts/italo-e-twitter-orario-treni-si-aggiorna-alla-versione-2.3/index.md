---
title: "Italo e Twitter: Orario Treni si aggiorna alla versione 2.3"
url: "italo-e-twitter-orario-treni-si-aggiorna-alla-versione-2.3"
date: 2012-12-14T07:21:45.0000000Z
lastmod: 2012-12-14T07:21:44.0000000Z
tags: ["Imported"]
draft: false
---
<p>Sull'Apple Store è disponibile la nuova versione di <a href="https://itunes.apple.com/it/app/orario-treni/id433018440?mt=8&ls=1" title="Orario Treni su Apple Store" target="_blank">Orario Treni</a>, la 2.3, che introduce parecchie novità.</p>
<p>La più richiesta in assoluto da parte degli utenti è l'<strong>integrazione con Italo</strong>. Il nuovo servizio ferroviario di NTV è parecchio diffuso, infatti, specie in ambito business, ed è per questa ragione che negli ultimi mesi abbiamo lavorato per integrare Italo nella ricerca delle soluzioni viaggio e dello stato in tempo reale di un treno.</p>
<p style="text-align: center;"><img src="/Media/Default/BlogPost/newIcon400.png" alt="" width="400" height="400" /></p>
<p>Orario Treni 2.3, inoltre, è stato <strong>ottimizzato per iPhone 5</strong>, il che garantirà a chi possiede l'ultimo gioiellino di Apple di vedere sfruttato appieno il suo display più lungo, utile specie nella consultazione degli arrivi/partenze di una stazione e delle fermate effettuate/da effetturare di un treno. Sfortunatamente Apple non consente di pubblicare applicazioni ottimizzate per iPhone 5 e contestualmente conservare la retrocompatibilità con le vecchie versioni di iOS e di iPhone. E' per questo motivo che questa versione di Orario Treni è disponibile solo per chi ha iOS 4.3 o superiore e per chi possiede almeno un iPhone 3GS  o un iPod Touch di terza generazione.</p>
<p>L'<strong>integrazione con Twitter</strong> è un'altra nuova funzionalità. Questa idea non ci è stata segnalata da nessuno, ma ha l'obiettivo di consentire a chi è in attesa di un treno di twittarne lo stato. Orario Treni genera automaticamente un messaggio composto dal nome del treno, dall'hashtag dell'operatore (#trenitalia o #italotreno), lasciando poi liberta di integrare il messaggio prima di pubblicarlo. Chiaramente per poter usufruire di questa funzionalità è necessario avere almeno iOS 5 con Twitter correttamente configurato.</p>