---
title: "Piccolo aggiornamento"
url: "14/piccolo-aggiornamento"
date: 2008-06-07T15:56:34.0000000Z
lastmod: 2008-06-07T15:56:34.0000000Z
tags: ["Imported"]
draft: false
---
<p>Anche se non ho ancora elaborato una nuova veste stilistica, ho comunque aggiornato il sito apportando una serie di migliorie.</p>
<p>Innanzitutto ho messo a posto lo stile CSS e una serie di scripts con l'obiettivo di ottenere la massima compatibilità possibile con i browser più diffusi. Si tratta di un'operazione piuttosto noiosa perché ogni browser interpreta le cose a modo suo e scovare queste diversità non è il massimo per un programmatore. Sono comunque riuscito ad ottenere un risultato più che discreto con Internet Explorer 6.0/7.0, Firefox 2.x/3.0 e Safari.</p>
<p>Ho aggiunto anche un pizzico di AJAX.NET nella gestione dei commenti. Potete notare adesso come i pannelli che mostrano i commenti si aprono/chiudono fluidamente e, inserendo un nuovo commento, non verrà effettuato il post-back, ma l'aggiornamento avviene in maniera asincrona.</p>
<p>Quindi adesso possiamo dire che il mio sito è Web 2.0!!! Chiaramente sono ironico. Chi mi conosce sa che vado poco dietro a queste medaglie, anche se ultimamente pare che vada di moda questa roba.</p>
<p>Le mie prossime energie verranno impiegate nell'inserire una galleria fotografica.</p>