---
title: "Applied Patterns e Dependency Injection: le slide"
url: "59/applied-patterns-e-dependency-injection--le-slide"
date: 2011-04-02T06:12:22.0000000Z
lastmod: 2011-04-02T06:12:22.0000000Z
tags: ["Imported"]
draft: false
---
<p>
	Sono molto contento di aver partecipato al <strong>workshop Applied Patterns</strong>. Contrariamente a quanto fatto fino ad ora, infatti, quello di giovedì 31 è stato un workshop diverso dagli altri, uno di quelli che possono veramente essere associati alle espressioni "community" e "condivisione della conoscenza". Per carità, non è mia intenzione sminuire le esperienze precedenti, ma in questo caso penso che ci sia stato qualcosa in più.</p>
<p>
	Non ci siamo limitati semplicemente a raccontare come funziona una tecnologia Microsoft, ma abbiamo <strong>discusso</strong> di pattern di programmazione con i presenti, raccontando le nostre esperienze, le difficoltà che si incontrano sia in fase di progettazione, che di realizzazione adottando questi pattern, soprattutto quando si deve fare i conti con parecchio codice legacy.</p>
<p>
	Insomma un'esperienza nuova ed appassionante, che penso sia stata molto apprezzata dai partecipanti e che spero riusciremo a replicare in futuro con maggior frequenza.</p>
<p>
	Non posso esimermi dal ringraziare nuovamente <a href="http://dotnetside.org/blogs/fabio/default.aspx" target="_blank">Fabio</a> e <a href="http://dotnetside.org/" target="_blank">DotNetSide</a> per avermi offerto nuovamente l'occasione di fare da speaker, e saluto anche a <a href="http://dotnetside.org/blogs/leo/default.aspx" target="_blank">Leo</a> che mi ha fatto conoscere il mondo di MEF, un'interessantissima API che, sono certo, non mancherò di adottare al momento opportuno.</p>
<p>
	Il link di seguito vi permetterà di scaricare le slide e la soluzione di esempio che ho mostrato nel corso della mia sessione sulla Dependency Injection, completo di file sql per generare il database SQL Server di esempio.</p>
<p>
	<a href="http://www.vifani.com/public/Downloads/DependencyInjection.zip">Slide e Demo su Dependency Injection</a></p>
