---
title: "La mia vacanza"
url: "7/la-mia-vacanza"
date: 2007-08-19T23:08:47.0000000Z
lastmod: 2007-08-19T23:08:47.0000000Z
tags: ["Imported"]
draft: false
---
<p>
	Ed eccomi qua al ritorno dalla mia vacanza estiva di quest'anno. La sua organizzazione non è stata priva di problemi in quanto a causa del mio nuovo lavoro la settimana di Ferragosto era l'unica che potevo considerare "sicura" per una prenotazione a Giugno. Il problema è che la mia dolce Terry avrebbe preferito stare a Campomarino, dove solitamente passa questa festa da sempre, essendo anche il compleanno del padre. Con qualche sacrificio, tuttavia, siamo riusciti ad organizzare il tutto e dal 12 al 18 Agosto abbiamo trascorso una splendida settimana in Toscana.</p>
<p>
	Quest'anno avevo pensato ad una vacanza diversa dal solito. Rompendo un po gli schemi degli ultimi due anni, durante i quali ho sempre trascorso le feste estive in un posto di mare, in questa occasione volevo provare l'esperienza dell'agriturismo. La Toscana con i suoi luoghi e le sue tradizioni si sposa perfettamente con questa tipologia di vacanza, che tra l'altro ci ha permesso di visitare diversi luoghi storici d'Italia veramente eccezionali.</p>
<p style="text-align: center">
	<img alt="" src="/images/blog/20082007/pisa.jpg" /></p>
<p>
	Firenze, Pisa, Siena, Viareggio, Montecatini, Montecarlo, Collodi e Vinci, queste sono le località che abbiamo visitato e vi posso assicurare che in tutte abbiamo trovato un quadro artistico e paesaggistico meraviglioso.</p>
<p>
	Non starò qui a raccontarvi le nostre giornate in dettaglio, ma voglio fare alcune considerazioni:</p>
<p>
	1) E' bello vedere che la nostra nazione è visitata da così tanti stranieri, ma sarebbe altrettanto bello vedere che anche gli italiani si interessano ad una città come Firenze ed acculturarsi un pochino, invece di andare come i caproni dietro alle mode del momento (mi riferisco alle varie Sharm El Sheik, ecc...)</p>
<p>
	2) Sono anni che si parla di un'Italia in declino nel panorama turistico internazionale, ma probabilmente è giusto che sia così perché pagare 15 euro l'ingresso nella Torre di Pisa e 20/25 euro il parcheggio per una giornata a Siena/Firenze, non può che essere considerato da ladri, specie quando vai a Londra e trovi gratuito l'ingresso al Natural History Museum ed al British Museum</p>
<p style="text-align: center">
	<img alt="" src="images/blog/20082007/boboli.jpg" /></p>
<p>
	Detto questo non mi resta altro da dirvi se non che ho trascorso una settimana indimenticabile circondato da luoghi stupendi, sapori sorprendenti e dall'immenso amore della mia piccola Terry.</p>
