---
title: "Pensieri e riflessioni dopo il Mobile Development Day 2014"
url: "pensieri-e-riflessioni-dopo-il-mobile-development-day-2014"
date: 2014-04-13T15:54:00.0000000Z
lastmod: 2014-04-13T15:56:17.0000000Z
tags: ["Imported"]
draft: false
---
<p>Anche se con un po di ritardo rispetto alla data in cui si è tenuto l'evento, eccomi qui a parlare del <a href="http://dotnetside.org/content/MobileDevelopmentDay2014.aspx" title="Mobile Development Day 2014" target="_blank">Mobile Development Day 2014</a>, l'ultimo appuntamento organizzato dalla community di <a href="http://dotnetside.org" title="DotNetSide" target="_blank">DotNetSide</a> e durante il quale il sottoscritto ha parlato di sviluppo su iOS con Xamarin.</p>
<p style="text-align: center;"><iframe src="http://www.slideshare.net/slideshow/embed_code/32945675" width="427" height="356" frameborder="0" marginwidth="0" marginheight="0" scrolling="no" style="border: 1px solid #CCC; border-width: 1px 1px 0; margin-bottom: 5px; max-width: 100%;" allowfullscreen=""> </iframe></p>
<div style="margin-bottom: 5px; text-align: center;"><strong> <a href="https://www.slideshare.net/vifani/introduction-to-i-os-development" title="Introduction to iOS development with Xamarin" target="_blank">Introduction to iOS development with Xamarin</a> </strong> from <strong><a href="http://www.slideshare.net/vifani" target="_blank">Raffaele Fanizzi</a></strong></div>
<p></p>
<p>Stiamo attraverso un momento storico durante il quale l'attenzione nel campo dello sviluppo software si sta fortemente focalizzando sulle app per smartphone. In senso macro, quello che accade non è nulla di nuovo in quanto la focalizzazione dello sviluppo software in una determinata direzione è un fenomeno al quale assistiamo da sempre: c'è stato il tempo delle applicazioni desktop, quello delle architetture client server, quello del web 1.0 e 2.0 ed oggi eccoci qua tutti a parlare di sviluppo su Android, iOS e Windows Phone.</p>
<p>E' un fenomeno ciclico che si ripropone ad ondate ed ognuna di queste si polarizza fortemente attorno alle tecnologie del momento. Non mi sorprenderebbe a breve vedere partire l'ondata che punterà su HTML 5 e CSS 3 in modo massiccio: nonostante lo sviluppo web oggi sembra essere ancora inadeguato a supportare in modo efficace i dispositivi mobile, sono sicuro che saprà farsi strada con la maturazione dei nuovi standard e le prestazioni sempre più "desktop-class" (come direbbe Apple) degli smartphone.</p>
<p>Il <strong>Mobile Development Day 2014</strong> è stato proposto con un taglio molto realista e contemporaneo: non abbiamo voluto parlare e mostrare ciò che, forse, un domani si potrà fare, ma ci siamo concentrati su quello che si può fare oggi. DotNetSide è una community ovviamente incentrata sulle tecnologie Microsoft, ma grazie a <a href="http://xamarin.com" title="Xamarin" target="_blank"><strong>Xamarin</strong></a> abbiamo potuto mostrare come è possibile realizzare applicazioni native per <strong>iOS</strong> e <strong>Android</strong> (oltre che <strong>Windows Phone</strong>) utilizzando C# e sfruttando tutte le potenzialità che i framework di sviluppo di Apple e Google mettono a disposizione per i loro sistemi operativi mobile.</p>
<p>Microsoft nel frattempo nella sua <a href="http://www.buildwindows.com" title="Build Windows" target="_blank">conferenza <strong>BUILD</strong></a> è andata oltre: ha presentato Windows Phone 8.1 e ha fatto progredire significativamente il mondo legato a .NET annunciando la <strong>.NET Foundation</strong> (di cui fa parte anche Xamarin) e presentando tante cose interessanti come <strong>.NET Native</strong>, <strong>Roslyn</strong> e il supporto alle <strong>istruzioni SIMD</strong> delle CPU in .NET.</p>
<p>Sembrerebbe che il futuro nell'immediato punti sul nativo e non potrebbe essere altrimenti visto che è l'unico modo per sfruttare al meglio tutte le limitate risorse hardware dei dispositivi mobile, ma nonostante tutto fossi in voi non dormirei sogni tranquilli: non passa giorno in cui non si senta di nuovi e miracolosi framework Javascript che promettono prestazioni strabilianti. Insomma, la verità è che ci siamo scelti un lavoro e/o una passione in cui chi si ferma è perduto!</p>