---
title: "Orario Treni 1.2 per iOS e beta per WP7 Mango"
url: "67/orario-treni-1-2-per-ios-e-beta-per-wp7-mango"
date: 2011-09-21T10:16:35.0000000Z
lastmod: 2011-09-21T10:16:35.0000000Z
tags: ["Imported"]
draft: false
---
<p style="text-align: center">
	<img alt="" src="http://www.vifani.com/public/image/Screenshot_15.jpg" style="width: 200px; height: 288px" /><img alt="" src="http://www.vifani.com/public/image/Screenshot_16.jpg" style="width: 200px; height: 288px; margin-left: 10px" /></p>
<p>
	Ieri è stata pubblicata sull'Apple Store la nuova versione di <a href="http://www.vifani.com/MobileApp/63/orario-treni" target="_blank">Orario Treni</a> che introduce le seguenti novità:</p>
<ul>
	<li>
		E' stata aggiunta nella maschera di ricerca delle soluzioni di viaggio la visualizzazione degli s<strong>cioperi </strong>nazionali nel settore dei trasporti, utile per evitare spiacevoli sorprese. La nuova funzionalità è accessibile attraverso il tasto "i" presente in alto a destra</li>
	<li>
		Luca ha lavorato molto per migliorare il <strong>supporto allo Screen Reader Voice Over di iOS</strong>, grazie al quale Orario Treni è diventato un'applicazione meglio accessibile da coloro che hanno difficoltà e che per questo motivo si affidano a tale tecnologia per utilizzare un iPhone</li>
	<li>
		In generale sono stati adottati una serie di trucchi per <strong>migliorare le performance </strong>nella ricerca e nella visualizzazione dei risultati</li>
	<li>
		Abbiamo risolto, inoltre, una serie di bug segnalati dagli attuali utilizzatori dell'app</li>
</ul>
<p>
	Vi mostro, inoltre, un work in progress della versione per Windows Phone 7</p>
<p style="text-align: center">
	<img alt="" src="http://www.vifani.com/public/image/orariotreniwp7.jpg" style="width: 200px; height: 333px" /><img alt="" src="http://www.vifani.com/public/image/orariotreniwp72.jpg" style="width: 200px; height: 333px; margin-left: 10px" /></p>
<p>
	Devo ammettere di trovare la programmazione su Windows Phone 7 molto più semplice e rapida rispetto a quanto accade con iOS, nonostante l'uso di Monotouch. In ogni caso immagino che queste sensazioni siano normali: grazie al mio lavoro, .NET e Silverlight li conosco in maniera molto approfondita, mentre Monotouch (e le API delle quali fa il binding) è stato tutto da scoprire.</p>
<p>
	Se dovessi fare un paragone tra le API messe a disposizione da Microsoft e Apple, ritengo lampante la differenza: lavorare con iOS equivale a lavorare a più basso livello, dove concetti come il data binding sono molto lontani. Questo non significa che non ci sia spazio per l'applicazione di pattern e, anzi, l'infrastruttura di iOS è stata per me un ottimo esempio di implementazione del <strong>pattern MVC</strong> su una piattaforma non managed. Tuttavia è evidente che con linguaggi come lo XAML ed il portentoso motore di binding messo in piedi con WPF e Silverlight, la piattaforma Microsoft risulta essere molto più evoluta, oltre a permettere l'applicazione di pattern come il <strong>MVVM </strong>del quale sono diventato uno scrupoloso adepto.</p>
