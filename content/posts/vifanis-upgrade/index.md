---
title: "Vifani's upgrade"
url: "13/vifanis-upgrade"
date: 2008-05-25T15:53:30.0000000Z
lastmod: 2008-05-25T15:53:30.0000000Z
tags: ["Imported"]
draft: false
---
<p>In questo periodo sto approfondendo un po alcune tematiche legate a AJAX.NET per, successivamente, provvedere ad aggiornare questo mio blog.</p>
<p>Come qualcuno che mi segue da un po di tempo ricorderà, l'attuale versione del blog non è altro che una banale conversione in ASP.NET di un mio precedente sito scritto in PHP. La conversione fatta è puramente sintattica e poco e niente delle capacità della piattaforma web Microsoft è stato sfruttato.</p>
<p>Una revisione tecnica e stilistica è, pertanto, in fase di analisi. Non è mia intenzione cimentarmi nell'uso di Flash, Flex o Silverlight. Del resto la mia vocazione informatica è sempre stata più di natura tecnica, che non artistica. Tuttavia ho intenzione di introdurre alcune piccole animazioni che è possibile realizzare con grande semplicità usando AJAX.NET, al fine di rendere una serie di operazioni più fluide e visivamente appaganti. Niente di eccessivamente appariscente, quindi, anche perché non è nel mio stile produrre effetti martellanti e pacchiani, se non altro per evitare di causare un attacco epilettico ai miei lettori.</p>
<p>In attesa di effettuare questo upgrade, ho aggiornato la sezione curriculum del sito con le novità legate alla mia carriera professionale.</p>