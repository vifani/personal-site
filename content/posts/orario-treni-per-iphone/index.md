---
title: "Orario Treni per iPhone"
url: "64/orario-treni-per-iphone"
date: 2011-04-25T22:49:56.0000000Z
lastmod: 2011-04-25T22:49:56.0000000Z
tags: ["Imported"]
draft: false
---
<p>
	Non è mai semplice approcciarsi ad una nuova tecnologia, specie quando stiamo parlando di qualcosa di realmente nuovo come può essere lo sviluppo di un'applicazione per iPhone per uno che ha sempre avuto a che fare con ambienti Microsoft.</p>
<p>
	Nonostante tuttto, dopo un'attenta analisi e un po' di ore di sviluppo è nata <strong>Orario Treni</strong>, un'applicazione che ha l'obiettivo di aiutare tutti coloro che fanno del treno il loro mezzo di locomozione principale, fornendo informazioni utili per poter pianificare il proprio viaggio:</p>
<ul>
	<li>
		<strong>Soluzioni di viaggio </strong>dirette e con cambi, indicando una stazione di partenza e di arrivo</li>
	<li>
		<strong>Treni in arrivo ed in partenza</strong> data una stazione, completo di segnalazione dell'eventuale ritardo</li>
	<li>
		<strong>Dettaglio di un treno</strong> a partire dal suo numero o dalle funzionalità precedenti, che consente di monitorare il percorso del treno, completo di numero di binario e minuti di ritardo per ogni sua fermata</li>
</ul>
<p>
	Dal punto funzionale vorrei porre l'accento del progetto sulla completa apertura da parte di noi sviluppatori a <strong>critiche e suggerimenti</strong> che gli utenti vorranno sottoporci attraverso l'apposito indirizzo email <a href="mailto:support@vifani.com">support@vifani.com</a>. Si tratta di un'applicazione fatta per le persone ed è pertanto fondamentale per noi ricevere il loro parere al fine di poter migliorare il servizio. Contrariamente a quanto accade spesso con molte applicazioni disponibili sull'Apple Store, non è nostro obiettivo abbandonare Orario Treni al suo destino, ma vogliamo farla evolvere al fine di diventare un vero e proprio punto di riferimento nel panorama degli strumenti utili a pianificare un viaggio con un mezzo di locomozione che, visti i prezzi dei carburanti, assumerà un'importanza sempre maggiore nella vita delle persone.</p>
<p>
	Al momento Orario Treni tratta esclusivamente treni delle Ferrovie dello stato, ma tra le prime evoluzioni che abbiamo intenzione di implementare, c'è anche l'integrazione di ferrovie locali come LeNORD e Ferrovie Sud Est.</p>
<p>
	Dal punto di vista tecnico Orario Treni riprende quanto già vi avevo accennato in un <a href="http://www.vifani.com/Blog/44/sviluppo-mobile-cross-os-con--net" target="_blank">precedente post</a>: si tratta essenzialmente di un client di un'applicazione service oriented e questo ci consentirà ben presto di completare l'implementazione di una versione per Windows Phone 7, già in avanzato stato di sviluppo.</p>
<p>
	Maggiori informazioni sull'applicazione potete trovarle nell'apposita <a href="http://www.vifani.com/MobileApp/63/orario-treni" target="_blank">pagina</a> di questo sito. Ah, quasi dimenticavo, naturalmente l'applicazione è disponibile su <a href="http://itunes.apple.com/it/app/orario-treni/id433018440?mt=8&ls=1" target="_blank">Apple Store</a> ;-)</p>
