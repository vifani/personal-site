---
title: "Community Days 2012 Bari: due giorni da favola"
url: "community-days-2012-bari-due-giorni-da-favola"
date: 2012-05-10T19:44:40.0000000Z
lastmod: 2012-05-30T07:40:02.0000000Z
tags: ["Imported"]
draft: false
---
<p style="text-align: center;"><img src="/Media/Default/BlogPost//cdays2012.jpg" alt="" width="500" height="319" /></p>
<p>Negli ultimi due giorni ho preso parte all'evento <a href="http://www.communitydays.it/events/communitydaysbari-2012/" title="Community Days 2012 Bari" target="_blank">Community Days 2012 Bari</a>, evento che si è tenuto per la prima volta a Bari e che mi ha colpito notevolmente. Non capita tutti i giorni di vedere nella mia città professionisti nel settore dello sviluppo software di tale caratura ed è stato un vero piacere conoscere di persona speaker che negli ultimi anni ho potuto solo seguire sul web o al WPC. Noi di <a href="http://dotnetside.org/" target="_blank">DotNetSide</a> chiaramente abbiamo dato il nostro contributo e, grazie anche alla sponsorizzazione di <a href="http://www.edilportale.com/" target="_blank">Edilportale.com</a>, gli ultimi due giorni li ho trascorsi piacevolmente tra confronti, sessioni tecniche, nuove e vecchie conoscenze, oltre che chiaramente cene, pranzi e coffee break :) Il tutto ha avuto luogo nella fantastica sede di Edilportale.com, una realtà che si conferma come tra le più giovani, dinamiche ed interessanti nel panorama pugliese delle aziende in qualche modo legate al web.</p>
<p>Nel mio piccolo ho contribuito con una sessione sulle Push Notification in Windows Phone, della quale potete trovare slide e demo sul <a href="http://www.communitydays.it/events/communitydaysbari-2012/wp0703/" title="WP0703 - Push Notification: come rendere vive le app su Windows Phone" target="_blank">sito dell'evento</a>.</p>