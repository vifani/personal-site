---
title: "Orario Treni in versione 2.1 per iOS e 1.2 per Windows Phone, ma non è tutto..."
url: "orario-treni-2.1-e-stato-pubblicato"
date: 2012-08-20T20:12:06.0000000Z
lastmod: 2012-08-20T20:12:06.0000000Z
tags: ["Imported"]
draft: false
---
<p>Quest'oggi è stata pubblicata la versione 2.1 di <a href="http://www.vifani.com/mobileapp/63/orario-treni">Orario Treni per iOS</a> che risolve una serie di problematiche ed aggiunge anche nuove funzionalità. In particolare è stato risolto un crash che si verificava all'avvio dell'app in particolari condizioni di passaggio dalla rete 3G alla rete WiFi. In questi casi può accadere che lo stack network di iOS faccia le bizze ed è necessario gestire la cosa, pena un crash dell'applicazione.</p>
<p style="text-align: center;"><img src="/Media/Default/BlogPost/orariotreni21.png" alt="Orario Treni 2.1" width="320" height="480" /></p>
<p>In termini funzionali è stata aggiunta la possibilità di aggiornare gli orari di un treno direttamente dalla sua schermata di dettaglio. Fino ad oggi, invece, era necessario uscire ed entrare nuovamente nel dettaglio di un treno per aggiornarne le informazioni. Questa funzionalità era già stata implementata nella versione di Orario Treni per Windows Phone.</p>
<p>I più attenti noteranno un particolare nello screenshot sopraesposto che preannuncia l'arrivo di una nuova versione per iOS nel giro di poche settimane. Al primo che mi invia un'email ed indovina di cosa di tratta regalo un codice promozionale dell'app :)</p>
<p>La versione 1.2 di <a href="http://www.windowsphone.com/it-IT/apps/b4be1f14-07cd-4493-ae93-a0e02be47dc3" target="_blank">Orario Treni per Windows Phone</a> introduce la funzionalità di localizzazione delle stazioni ferroviarie basate su GPS, il supporto ufficiale a Windows Phone Tango, nuove animazioni di transizione da una schermata alla successiva, oltre a risolvere alcuni bug relativi alla precedente versione.</p>
<p>Tutti i fruitori di Orario Treni, inoltre, sia per Windows Phone che per iOS, avranno a disposizione informazioni più precise e corrette per quanto concerne i binari dei treni.</p>
<p style="text-align: center;"><a href="http://itunes.apple.com/it/app/orario-treni/id433018440?mt=8&ls=1" target="itunes_store" style="text-align: center;"><img title="Orario Treni per iPhone" alt="Orario Treni per iPhone" src="http://ax.phobos.apple.com.edgesuite.net/images/web/linkmaker/badge_appstore-lrg.gif" /></a> <a title="Orario Treni per Windows Phone" href="http://windowsphone.com/s?appid=b4be1f14-07cd-4493-ae93-a0e02be47dc3" target="_blank" alt="Orario Treni per Windows Phone"><img style="border-width: 0px;" src="http://www.vifani.com/Media/Default/OrarioTreni/Download-IT-Med.png" /></a></p>