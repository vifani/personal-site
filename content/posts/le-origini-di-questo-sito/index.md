---
title: "Le origini di questo sito"
url: "3/le-origini-di-questo-sito"
date: 2007-07-01T16:54:46.0000000Z
lastmod: 2007-07-01T16:54:46.0000000Z
tags: ["Imported"]
draft: false
---
<p>
	Ebbene eccomi qua con il mio sito web personale ed il mio blog. Ho pensato a lungo a come poter iniziare la mia attività di blogger ed ho deciso di farlo raccontando le origini di questo sito.</p>
<p>
	Il mio sito www.vifani.com in realtà era già online fino a sei mesi fa con una struttura dei contenuti molto simile a quella che potete vedere oggi, ma con uno stile di scrittura decisamente più sterile. Decisi all'epoca di dare un taglio più auto-promozionale che non personale, decisione che però non incentivava il suo aggiornamento e che non mi permetteva di esprimere i miei pensieri, le mie esperienze... in poche parole me stesso.</p>
<p>
	Insieme al cambiamento dello stile del sito ho cambiato anche l'hosting il che conseguentemente mi ha permesso di lavorare su tecnologie differenti passando da PHP + MySQL su server Linux ad ASP.NET + Access su server Windows. So bene che Access non è il massimo come database, ma questo è quello che offre Aruba al prezzo base. In futuro valuterò il passaggio a SQL Server. Devo dire però che sono rimasto favorevolmente impressionato dalla potenza di ASP.NET e dalla quantità di web control che mette a disposizione e che mi hanno portato a scrivere molto meno codice rispetto all'uso di PHP.</p>
<p style="text-align: center">
	<img alt="" src="/images/blog/01072007/amori.jpg" /></p>
<p>
	Molti sono i pensieri che mi hanno accompagnato durante la stesura dei contenuti di questo sito e ci sarà sicuramente modo di approfondirli nei prossimi giorni. Per oggi penso di aver scritto abbastanza e non mi resta altro da fare che salutare tutti i miei amici e dare un bacione ai miei due grandi amori che potete ammirare in questa bellissima foto.</p>
