---
title: "E venne il giorno"
url: "15/e-venne-il-giorno"
date: 2008-06-30T08:09:03.0000000Z
lastmod: 2008-06-30T08:09:03.0000000Z
tags: ["Imported"]
draft: false
---
<p>Questa volta il titolo del blog non nasconde doppi sensi, ma fa riferimento solo ed esclusivamente al titolo dell'ultimo film che il mio fido amico Luca mi ha consigliato.</p>
<p>Ammetto di essere andato a vederlo con un certo scetticismo non tanto per il regista che è l'autore di interessanti film come Il Sesto Senso, Signs ed Unbreakable, piuttosto per il cast che, contrariamente ai film appena citati, ha nomi di più basso rilievo.</p>
<p>Dopo aver visto il film posso tranquillamente affermare che il mio fiuto aveva fatto bene a mettermi in guardia. Posso chiudere un'occhio sulla trama dal dubbio interesse e sulla regia  che tutto sommato fa il suo lavoro, ma anche è impossibile non accorgersi di un grandissimo problema di cast. I dialoghi, la recitazione ed il doppiaggio sono estremamente scadenti.</p>
<p>Ricordo alcuni momenti salienti: durante una delle tante fughe tra la vita e la morte, la protagonista dice che la bambina ha bisogno di riposare!!! Cioè loro stanno per morire e quella vuole trovare un posto per far dormire la bambina. Io onestamente in una situazione simile avrei inflitto il sonno eterno sia a lei, che alla bambina. Un'altra interessante situazione è quando un tizio viene ucciso ed il protagonista si avvicina al cadavere, lo prende, e gli dice "finirà questo incubo". Giustamente Luca interviene dicendo "sai a lui quanto interessa ormai", scatenando una grassa risata in tutte le persone a noi circostanti. Inoltre l'espressività di tutti gli attori è praticamente nulla sia dal punto di vista della voce, che visivo.</p>
<p>Morale della favola, se stavate pensando di andare a vedere quel film o, più in generale, se pensate di andare a vedere un film che vi consiglia Luca, cambiate idea!</p>